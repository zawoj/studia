Zakres:  

Wybierz zbiór (lub zbiory) danych, który wykorzystasz podczas projektu i uzasadnij wybór. 

 Zdecyduj w jakich kolekcjach będą się znajdować i uzasadnij wybór. Zmodyfikuj dane tak, żeby skorzystać zarówno z dokumentów zagnieżdżonych, jak i referencji do powiązania danych ze sobą. Przedstaw różnice i pokaż w jaki sposób można skorzystać z obu rodzajów (praktycznie, w postaci złożonych zapytań). 

Przygotuj potrzebne elementy, żeby obsłużyć logikę biznesową po stronie bazy danych – funkcje do dodawania i modyfikacji elementów w kolekcji, sekwencje do autoinkrementacji, agregacje, itd. Liczy się zarówno złożoność, jak i kompletność obsłużenia logiki biznesowej. 

Stwórz indeksy na odpowiednich polach kolekcji. Przedstaw na praktycznych przykładach wydajność zapytań pokrytych różną liczbą indeksów. 

Pokaż na praktycznym przykładzie jak działa mechanizm transakcyjny w używanej wersji MongoDB. 

Wybierz, zaprezentuj w praktyce i oceń do trzech zaawansowanych funkcjonalności MongoDB, które pasują do wybranego projektu (np. obsługa Map/Reduce, capped collections, GridFS, zapytania geoprzestrzenne, przetwarzanie grafów, obsługa dużych danych tekstowych, szyfrowanie, zapytania ad hoc, load balancing, …). 

Co przesyłamy?

Plik pdf z wnioskami. 

Krótko i treściwie (max ½ strony A4) przedstaw wnioski dotyczące zastosowania bazy dokumentowej dla wybranego problemu i praktycznych różnic, jakie są w stosunku jakbyśmy mieli zamiast tego skorzystać z bazy relacyjnej.  